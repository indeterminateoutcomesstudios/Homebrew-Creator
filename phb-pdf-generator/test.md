# The Edge of Darkness

## Scenariusz

### Wstęp

Przygoda rozpoczyna się w Arkham w stanie Massachusetts w 1928 roku. Zostaliście wezwani do szpitala ze względu na pogarszający się stan bliskiej wam osoby, Ruperta Merriweather, starszego dżentelmena cierpiącego na raka płuc. Każdy z was mieszka w Arkham bądź nieopodal i miał swego czasu styczność z Rupertem, miło wspominacie poczciwego staruszka, jednakże trudno było nie zauważyć jego rezerwy wobec innych. W tym miejscu każda z postaci może przedstawić się i krótko opisać czym się zajmuje.

Rupert poprosił was o wizytę w szpitalu Św. Marii w Arkham jutrzejszego popołudnia, dokładnie w czwartek o 13. Przybywacie na miejsce następnego dnia chwilę przed 13. Udając się w stronę szpitala nie da się nie zwrócić uwagi na stojący obok uniwersytet Miskatonic, znany na całym świecie i dorównujący swymi odkryciami akademickimi takim placówkom jak Harvard czy Cambridge. Po wejściu każdy z was udaje się do recepcji, w której dowiadujecie się że Rupert aktualnie spoczywa w prywatnym pokoju na 3 piętrze. Po wejściu na górę zauważacie że drzwi do jego pokoju są otwarte. Wewnątrz zastajecie Ruperta, sędziwego starszego człowieka leżącego w łóżku szpitalnym, oraz jego dwóch gości - 62 letnią żonę w żałobie, Agnes, oraz 33 letniego syna Bertranda o dziwnie szyderczym wyrazie twarzy. Przedstawia was sobie nawzajem, a następnie prosi żonę i syna aby zostawili was samych. Syn próbuje jeszcze przekonać ojca że nie jest to teraz czas przyjmowanie dodatkowych gości i że powinien odpocząć, jednak ten nadal nalega żeby opuścili pokój. Bertrand z wyrzutem bierze pod rękę wciąż szlochającą matkę.

Po tym jak opuszczają pomieszczenie, Rupert prosi was abyście upewnili że drzwi są szczelnie zamknięte, a następnie tłumaczy wam cel tej nagłej wizyty, wyjawiając zarazem swój najmroczniejszy sekret…

### Mroczny sekret

Za młodu w czasach studenckich Rupert wraz z kolegami oddali się, według nich nic nieznaczącą, eksploracją zagadnień okultystycznych. Ich grupie przewodził starszy od nich Marion Allen. W szóstkę kupili farmę kilka mil na zachód od Arkham, niedaleko wioski Ross’s Corners. W tamtym miejscu mogli bez przeszkód oddawać się seansom spirytystycznym oraz innym aktywnością oraz innymi paranormalnymi eksperymentami. Jednakże ostatni z nich przyniósł nieoczekiwane rezultaty - do naszego świata została sprowadzona mroczna, niegodziwa siła. Zamiast próbować odesłać plugastwo do zaświatów, młodzi ludzie opuścili farmę, pewni tego że magia, której użyli do przywołania zła utrzyma je w ryzach w tym opuszczonym domu. Jednakże w tym czasie nie wiedzieli oni o jednym istotnym szczególe - magia, która niewoli zło będzie działać tak długo, jak żyją osoby które z niej skorzystały. Rupert Merriweather jest ostatnim żyjącym z grupy studentów i obawia się, że jego śmierć może uwolnić ten prastary byt, który siałby spustoszenie na okolicznych terenach.

Wskazuje wam na pudełko leżące na półce - *weźcie je, wewnątrz znajdziecie wszystko co mogę wam dać aby pomóc pozbyć się tego szkaradztwa. Musicie doprowadzić to do końca. Proszę, zróbcie to dla mnie. Zaraz po tym wydarzeniu Rupert doznaje spazmów, po czym zapada w śpiączkę*.

>> ##### Poczytalność
>>
>> Każdy z badaczy traci 0/1 punktów, oprócz osoby która znajdowała się najbliżej Ruperta - jako że została opluta krwią traci **0/1d2**.

Pokój wypełnia się pielęgniarkami, internistami a także wchodzą do niego żona i syn. Pomimo usilnych starań Rupert umiera w ciągu godziny.

### Zawartość pudełka

Wewnątrz pudełka znajdują się: pożółkła koperta zawierająca akt własności farmy wraz z kluczem, małą, złotą skrzyneczkę w kształcie sarkofagu oraz oprawiony skórą dziennik. Skrzyneczka jest zdobiona w różne hieroglify z dawnych czasów, jednakże jest pusta. Wewnątrz również znajdują się hieroglify, jednakże zasadniczo różnią się od tych na zewnątrz.

> ##### Historia / archeologia
>
> Hieroglify są na pewno pochodzenia  egipskiego, z środkowego królestwa, jednakże znaki znajdujące się wewnątrz pudełka są inne, nieznane.

> ##### Język (egipski)
>
> Badacze otrzymują Player Aid #4. Mogą też udać się do uniwersytetu i sami przetłumaczyć tekst (co zajmie tydzień), lub zlecić to komuś w bibliotece.

> ##### Okultyzm
>
> Znaki mogą mieć związek z kultystami z zaginionego kontynentu z Pacyfiku - Mu, jednakże nie jesteście w stanie ich przetłumaczyć.

Dziennik zawiera rekordy związane z poczynaniami mrocznego stowarzyszenia operującego na starej farmie na Boone Road.

### Co dalej?

Późnym popołudniem Rupert nie żyje. Badacze mają wolną rękę, jednakże chociaż jeden z nich powinien zająć się czytaniem dziennika. Biblioteka pobliskiego uniwersytetu Miskatonic jest otwarta wieczorami w ciągu tygodnia.

\page

Jeżeli badacze zdecydują się na rozmowę z wdową i synem po Rupercie nie dowiedzą się niczego interesującego, jako że nie wiedzą oni nic na temat opuszczonej farmy ani młodzieńczych poczynań Ruperta.

> ##### Medycyna
>
> Próba sprawdzenia czy choroba Ruperta była naturalna nie wnosi niczego nowego do fabuły, badacze nie znajdują nic nadzwyczajnego.

Syn jak i wdowa nie wnoszą nic więcej do historii, jednakże mogą być wykorzystaniu jako katalizator wydarzeń jeżeli zajdzie taka konieczność, np. wdowa mogła znaleźć w rzeczach męża zapiski na temat jego wcześniejszych poczynań i dostarczyć je badaczom żeby naprowadzić ich w kierunku rozwiązania sprawy.

Możliwy wątek poboczny: Bertrand Merriweather, syn Ruperta, może zażądać od badaczy zawartości pudełka, a nawet pojawić się na farmie w towarzystwie policjanta w celu wydalenia badaczy z posiadłości. Ciężko może być im przekonać funkcjonariusza że Rupert dobrowolnie przekazał im akt własności farmy. Syn Ruperta, kierowany chęcią zysku może chcieć za wszelką cenę zyskać dany akt aby móc sprzedać gospodarstwo. W przypadku gdy nie uda się przekonać policjanta może dojść do drobnej potyczki bądź do przedstawienia zarzutów wtargnięcia, co skutkowałoby wydaleniem z posesji bądź zatrzymaniem badaczy.

W przypadku gdy badacze potrzebowaliby dodatkowej pomocy istnieje opcja wprowadzenia do historii pielęgniarki, która byłaby świadkiem dziwnych koszmarów Ruperta, w których motywem przewodnim byłaby wskazówka pozwalająca naprowadzić graczy na odpowiedni trop.

### Dziennik Ruperta

Oprawiony w czarną skórę, dziennik zawiera rekordy od czerwca 1881 do marca 1882. Tusz wyblakł po tylu latach, jednakże samo odczytanie dziennika nie wymaga od graczy rzutów, jednakże do pełnego zrozumienia przekazu potrzebne są min. **4h**.

>> ##### Poczytalność
>>
>> Przeczytanie dziennika wymaga od czytelnika **1d2** punktów poczytalności oraz **zwiększa wiedzę o Mythosie o 1%**.

Streszczenie dziennika w podpunktach:

- Grupa przyjaciół, figlarnie nazywając siebie ‘Mrocznym Przymierzem’, miała pierwsze spotkanie wczesną wiosną 1881. Rupert odgrywał rolę sekretarza grupy, która składała się z 6 członków, w tym Marion Allena, głównego założyciela i lidera.
- W czerwcu 1881 zakupili starą farmę na obrzeżach wioski Ross Corners, gdzie mogli przeprowadzać swoje eksperymenty zdala od ciekawskich oczu. Wszyscy zajęli się wystrojem farmy, oprócz Mariona który grawerował specjalne, ochronne znaki na drewnianych podłogach i oknach. Pozostała część grupy uważała to za zabawne i dziwaczne.
- Przeprowadzono kilka niewinnych, bezowocnych eksperymentów mających na celu porozumienie się z duchowymi zaświatami.
- Wpis z lutego 1882 wspomina o zdobyciu przez Mariona Allena artefaktu, rzekomo egipskiego, opisanego jako mały, złoty sarkofag, którego pokrywa jest połączona z podstawą dzięki zawiasom. Wewnątrz znajdował się kawałek bursztynu wiążący przedstawiciela nieznanego gatunku stawonogów. Allen jest podekscytowany swoją zdobyczą. Pudełko odpowiada opisowi, który znalazł w książce w bibliotece uniwersytetu Miskatonic.
- Marion wspomina, iż w innym tomie, grubym łacińskim tomiszczu zatytułowanym De Vermiis Mysteriis, znajduje się wyjaśnienie rzekomych mocy dziwnego pudełka. Podobno małe zwierzę uwięzione w bursztynie zawiera przyjazną duszę i przewodnika do duchowych zaświatów.
- Wyznaczono datę ceremonii mającej  na celu przywołanie tego stworzenia - sobotnia noc w środku marca.
- Opis rytuału - Player Aid #1
- Następny wpis zawiera nazwiska członków Mrocznego Przymierza wraz z datami ich śmierci, wszystkie zapisane przez tą samą osobę ale innym atramentem:
>- Robert Menkin, marzec 1882
>- Harold Copley, sierpień 1882
>- Marion Allen, sierpień 1882
>- Crawford Harris, styczeń 1915
>- Cecil Jones, marzec 1924
- Rupert Merriweather ---
- Mały skrawek gazety z sierpnia 1883 jest przyklejony obok wpisu o śmierci Mariona Allen, Player Aid #2.
- Wpis napisany słabą ręką, stosunkowo świeży atrament, Player Aid #3.

### Tematy do zbadania

W Arkham znajdują się dwie biblioteki: zwykła, publiczna oraz biblioteka uniwersytetu Miskatonic, znana na całym świecie. Tylko studenci i wykładowcy mają możliwość wypożyczenia ksiąg, jednakże biblioteka umożliwia korzystanie z dzieł na terenie placówki. Godziny otwarcia: 8:00 - 21:00 w tygodniu oraz 10:00 - 18:00 w soboty. Pokój referencyjny jest otwarty od 13:00 do 18:00 w niedziele, ale półki z książkami są niedostępne tego dnia. Uniwersytet ma w swoim zbiorze ponad 400,000 woluminów - badacze muszą podawać konkretne tematy którym chcą się przyjrzeć.

### Historia egiptologii

Cztery godziny poszukiwań mogą skutkować znalezieniem odpowiednich materiałów.

> ##### Użycie biblioteki (Library use)
>
> Znalezienie kopii książki wspomnianej przez Mariona Allena w dzienniku Ruperta.

\page

Książka zawiera rysunek a także krótki opis małego pudełka w kształcie sarkofagu, które jest w posiadaniu badaczy. Odnotowano, iż niewiele wiadomo na temat samego pudełka. Uczeni uważają że należało ono do mało znanego Nophru-Ka, niedoszłego uzurpatora egipskiego tronu, który żył w czasach XIV dynastii.

Sarkofag domniemanie miał być przekazany Nophru-Ka przez Bogów i miał zawierać dusze, które Nophru-Ka mógł przywoływać aby mu służyły. Tak właściwie sarkofag zawiera niewypolerowany kawałek bursztynu, wewnątrz którego znajduje się uwięziony owad.

Przez lata złote pudełko było w posiadaniu Brytyjskiej rodziny szlacheckiej. Został skradziony w trakcie włamania w 1876 i od tego czasu więcej go nie widziano. Artykuł zawiera przetłumaczoną wersję hieroglifów znajdującą się na zewnątrz pudełka - Player Aid #4. Podsumowanie artykułu zwraca uwagę na znaki znajdujące się wewnątrz pudełka, jednakże nie podjęto żadnej próby przetłumaczenia ich oraz wyjaśnienia ich pochodzenia.

### Okultyzm

Cztery godziny poszukiwań mogą skutkować znalezieniem odpowiednich materiałów.

> ##### Użycie biblioteki
>
> Znalezienie informacji na temat pradawnej cywilizacji Mu.

W tekście znajduje się reprodukcja znaków, które według domysłów uczonych zostały stworzone przez Muwian. Wydają się zadziwiająco podobne do znaków występujących wewnątrz złotego pudełka. Książka nie oferuje żadnych informacji związanych z tematem tłumaczenia znaków. Zapiski wewnątrz pudełka pozostają dla was niezrozumiałe.

### De Vermiis Mysteriis

W katalogu ksiąg znajdujecie informację że biblioteka posiada kopię danej księgi, jednakże jest przetrzymywana w zamkniętym zbiorze rzadkich ksiąg znajdującym się na piętrze budynku. Bibliotekarz udziela was informacji że stara księga jest na specjalnej, restrykcyjnej liście i wymaga oficjalnego przyzwolenia na korzystanie z niej od zarządcy biblioteki, starszego Doktora Henry'ego Armitage.

Dalsze pytania pozwolą badaczom dowiedzieć się, że Armitage’a można znaleźć w swoim biurze rano w ciągu tygodnia i że jest on obecnie zajęty studiowaniem zakazanych ksiąg.

Niedawno powiadomiony o zagrożeniu ze strony Mythosu oraz nie nie rozumiejąc go w pełni, Armitage w pełni odradza wszystkim odwiedzającym czytania tych ksiąg. Bez solidnych poświadczeń lub listów rekomendacyjnych nie uda się badaczom uzyskać pozwolenia od Armitage’a.

> ##### Łapówka
>
> Udany rzut nie powoduje konsekwencji, nie tracicie pieniędzy, jednakże po udanym rzucie  nie dowiadujecie się niczego konkretnego.

> ##### Przekonywanie
>
> Wzmianka na temat okropności Mythosu jakie księga może zawierać, wspomnienie  o Necronomiconie, **1% do wiedzy o Mythosie**.

> ##### Skradanie się
>
> Możliwość wkradnięcia się do biblioteki po zmroku, jednakże nie ma możliwości znalezienia księgi - Armitage trzyma ją przy sobie.

### Stare gazety

Badacze mogą sprawdzić kolekcję starych gazet w bibliotece, przechowywaną na niższym poziomie. Przegląd głównej gazety Arkham zajmuje około godziny i pozwala na znalezienie wycinka opisującego wypadek powozu z marca 1882. Rupert wraz ze znajomymi są wspomniani po nazwisku - jedna osoba zginęła natomiast druga poważnie ucierpiała na zdrowiu psychicznym.

### Ross’s Corners

Po poszukiwaniach wskazówek badacze zapewne będą chcieli wyruszyć na starą farmę Ruperta. Aby się tam dostać będa musieli przejść przez Ross’s Corners, małą wioskę kilka mil na zachód or Arkham. Aby się tam dostać mogą skorzystać z czyjegoś auta, bądź pojechać autobusem zatrzymującym się w Ross’s Corners i jadącym w stronę Worcester w obie strony raz dziennie. Podróż autobusem kosztuje 80 centów. Autobus zatrzymuje się w Ross’s Corners o 10 rano gdy jedzie w stronę Worcester, w kierunku przeciwnym o 14.

Ross’s Corners składa się z kilku starszych budynków i domów. Rozglądając się badacze są w stanie zauważyć że era dobrobytu farm dawno przeminęła. Nie więcej niż 40 osób obecnie zamieszkuje tą wioskę. Znaleźć tu można kościół, sklep spożywczy, pocztę, stację paliw oraz zlewnię mleka.

Jeżeli badacze zdecydują się na zatrzymanie w tym miejscu aby kupić coś w sklepie lub zatankować pojazd mogą spróbować zainicjować rozmowę z mieszkańcami wioski. Są oni mrukliwi, podejrzliwi i przytłaczająco srogo nastawieni, jednakże odpowiednie rzuty mogą pozwolić im na poznanie kilku plotek na temat opuszczonej farmy.

> ##### Psychologia
>
> Miejscowi wykazują się typową jankeską małomównością, jednak wydaje się wam że w bardziej publicznym miejscu, jak sklep czy kościół, będziecie mieli szansę uzyskać potrzebne informacje.

\page

> ##### Przekonywanie / łapówka
>
> Mieszczanin kieruje was w stronę sklepu spożywczego, twierdząc iż właściciel może posłyszał jakieś plotki **(+10% za schludne ubranie)**.

Miejscowi pytani o farmę mogą przekazać informacje, jakoby okoliczne dzieci sądzą że farma jest nawiedzona. Ma Peters, właściciel sklepu spożywczego, bagatelizuje te plotki i stwierdza, że rachunki za dom zawsze przychodzą na czas. Pan Merriweather jest w posiadaniu farmy od wielu lat, jednakże nie ma czasu się nią zajmować i nikogo nie powinno obchodzić co dzieje się z farmą jeżeli rachunki są opłacane.

> ##### Przekonywanie
>
> Badacze otrzymują  informację, że wczoraj zaginęła kobieta, żona farmera w średnim wieku, która wyszła po zmroku aby sprawdzić dziwny hałas w stodole i do tej pory nie wróciła.

Boone Road przebiega na północ od miasta i jest stosunkowo prosta do odnalezienia. Jeżeli badacze przybyli autobusem mogą spróbować poprosić lokalnego mieszkańca żeby ich podwiózł ciężarówką lub wozem, który będzie zdziwiony że ktokolwiek chciałby płacić za przejazd 1,5 mili pośrodku niczego.

### Opuszczona farma

Prastary dom znajduje się na szczycie wzgórza i jest widoczny z drogi, znajdując się w odległości 100 jardów na wschód. Po wyglądzie można datować dom na zabudowę z wczesnego wieku XVIII z wysokim zadaszeniem oraz ze starymi żaluzjami w oknach. Większą część domu stanowi parter z dwoma pokojami. Dodatkowo w domu można jest malutki strych oraz piwnica. Wielki ceglasty kominek stoi na końcu drugiego pokoju. Dach jest wyraźnie pochylony, jednakże gont jest nienaruszony.

Na każdym nadprożu znajdującym się nad drzwiami i oknami widać dziwaczne symbole.

> ##### Okultyzm
>
> Badacze identyfikują znaki jako symbole mocy mające za zadanie chronić przed złymi bytami. Wydaje się im, iż istota nadal nie jest w stanie swobodnie przemieszczać się po domu.

Po śmierci wszystkich osób związanych z rytuałem wyryte symbole straciły część swej mocy. Ponowne naznaczenie budynku mogłoby pomóc, jednakże wiedza jak tego dokonać przepadła wraz ze śmiercią Mariona Allena.

Zamknięte drzwi frontowe otwierają się bez problemu przy użyciu klucza, który badacze znaleźli w pudełku Ruperta. Jeżeli badacze sprawdzą, tylne drzwi budynku nie są zamknięte, a nawet widocznie uchylone na około cal.

> ##### Spostrzegawczość (przed domem)
>
> Badacze znajdują niedawno zmarłego szopa w trawie sięgającej do kolan. Jeżeli obrócą jego ciało łatwo dostrzegą przyczynę śmierci - brzuch zwierzęcia posiada widoczne ślady ugryzień i pełno skrzepłej krwi.

> ##### Medycyna / historia naturalna
>
> Szop posiada złamane żebra, a jego serce zostało doszczętnie zjedzone. Mógł tego dokonać list lub coś o wiele gorszego...

### Frontowe pomieszczenie

Frontowe pomieszczenie jest bardzo brudne i nietknięte od lat. Kurz leży grubymi warstwami na pustych półkach i parapetach, a na podłodze widać pełno starych liści. Drewniane panele są mocno wykrzywione i poplamione - efekt kapiącej wody z sufitu. Stara kanapa i krzesła są zjadane przez pleśń. Możliwe że są one źródłem lekkiego, nieprzyjemnego zapachu, jaki badacze odczuwają.

> ##### Nasłuchiwanie
>
> Strażnik rzuca dla każdego badacza, jeżeli się uda dany badacz słyszy szuranie, tupanie i uderzanie z jakiegoś miejsca pod podłogą.

### Tylne pomieszczenie

Niedaleko wejścia do pokoju znajduje się wąski otwór w podłodze, ukazujący strome schody w dół do piwnicy. Klapa na suficie prowadzi na strych, jej rama zdobiona symbolami ochronnymi. Tylne drzwi, lekko uchylone, oraz kominek są także ważnymi punktami w pomieszczeniu.

Wszystkie znaki wskazują na to że ktoś niedawno przebywał w budynku. Brakuje miejscami kurzu, a na podłodze widać wyraźnie świeże ślady. Wielki kominek jeszcze mieni się przygaszonymi kolorami, niedawno ktoś musiał z niego korzystać. Obok kominka badacze widzą nowy, gruby, wełniany koc, a niedaleko znajduje się pusta puszka Campbell’s fasoli z wieprzowiną. Ślady sosu jeszcze nie zaschły.

Dodatkowo obok leży pudełko drewnianych zapałek, w połowie puste, otwieracz do puszek, po ostrzu widoczne jest że użyto go do otwarcia puszki, tępy scyzoryk, brudna łyżka, kawałek świecy, oraz pogniecione zdjęcia różnych, atrakcyjnych kobiet z reklam.

> ##### Inteligencja
>
> Po powiązaniu faktów badacze stwierdzają, że w tym miejscu zapewne mieszkają bezdomni.

Na wysokiej półce znajdują się materiały, o których mowa w dzienniku Ruperta - stare pudełko po cygarach i plik żółtych papierów.

\page

### Pudełko po cygarach

Wewnątrz pudełka znajdują się stare cygara z pożółkłymi kawałkami papieru z boku.

> ##### Historia
>
> Badacze są w stanie określić lata produkcji cygar - 1880s.

W środku znajduje się również dziwny, mały, metalowy kanister, zawierający szorstki, brązowy proszek, oraz małe drewniane pudełko z rozsuwaną ścianką. Wewnątrz niego badacze widzą małą ilość srebrnej, talkowej substancji.

> ##### Chemia
>
> Badacze poznają substancję - to siarka oraz tlenek miedzi - ważne składniki brązowego proszku.

Badacze nie są w stanie zidentyfikować srebrnej, talkowej substancji. Jak grafit przylega do skóry, pozostawiając po sobie tłuste ślady. Talk schodzi bez problemu pod wpływem wody.

> ##### Cthulhu Mythos
>
> Badacze rozpoznają substancję - to proszek Ibn-Ghazi. Armitage w Arkham także jest w stanie stwierdzić jaka to substancja.

### Pożółkłe papiery

Papiery zawierają ręcznie pisany tekst datujący na marzec 1882. Wszystkie kartki są zapisane wielkim, zamaszystym pismem Mariona Allena (badacze mogą tego nigdy nie dowieść), niepodobne do zapisków Ruperta Merriweather. Na żadnej z kart nie ma wzmianki na temat proszku Ibn-Ghazi.

Na 6 kartkach zapisano łacińską intonację, po każdej dla uczestnika rytuału.

3 inne kartki zawierają tekst, mówiący że intonacja została skopiowana z książki De Vermiis Mysteriis, napisanej w 1542 przez Ludwiga Prinn. Dodatkowe wzmianki bardziej opisują książkę i jej historię. Uwagę badaczy przyciąga komentarz “można użyć do uwolnienia duszy tkwiącej w pradawnym bursztynie”.

Dziesiąta strona zawiera opis pentagramu, symboli do narysowania oraz kombinacji chemikaliów, które powinny być spalone w ogniu.

Ostatnie trzy strony opisują rytuał. Wskazują one na to, iż aby odczynić rytuał należałoby skorzystać z odwróconej intonacji, jednakże pozostała część rytuału musiałaby odbyć się ponownie. Dwugodzinna ceremonia, rozpoczęta o północy, odpędzi niechcianą duszę.

Ceremonia może być przeprowadzona przez jedną osobę, ale Prinn zaleca użycie kilku osób intonujących pradawny tekst, dzięki czemu przerwanie jej przez jedną z osób nie zaprzepaści szans powodzenia rytuału. Jeżeli intonacja odbywa się nieprzerwanie przez dwie godziny, z przynajmniej jedną osobą podtrzymującą rytm, złowroga dusza musi ulec, jednakże nawet najmniejsze zakłócenie intonacji zakończy się porażką; w takim przypadku należy ponownie odprawić rytuał następnej nocy. Prinn podkreśla znaczenie “obserwatora”, który ochroniłby osoby przeprowadzające rytuał w trakcie intonacji przed zakłóceniami.

### Piwnica

> ##### Nasłuchiwanie (ukryty rzut)
>
> Strażnik rzuca dla każdego badacza, jeżeli się uda dany badacz ponownie słyszy odgłosy z piwnicy.

Red Jake, zazwyczaj sympatyczny jegomość, popełnił błąd próbując spędzić tu zeszłą noc. Do piwnicy przepędziły go dziwne dźwięki i nieznośny zapach wydobywający się ze strychu. Wystraszony, uciekł w panice z domu, pozostawiając po sobie swe rzeczy i prawie ginąc od duszy zamieszkującej farmę.

Ledwo udało mu się zbiec z życiem. Zaraz po tym wydarzeniu, istota nie z tego świata dopadła żonę farmera; jej rozszarpane zwłoki bez serca leżą teraz pośrodku lasu. Jake spędził noc w lesie, sparaliżowany ze strachu.

Bezdomny zakradł się do domu aby zabrać swój dobytek, jednakże został zaskoczony przez nagłą wizytę badaczy. W ostatniej chwili ukrył się w ciemnej piwnicy, przestraszony, tymczasowo niepoczytalny po spotkaniu z żywym koszmarem. Jeżeli badacze pozostawią Red Jake’a w spokoju, zaczeka on wyczekując odpowiedniej chwili i ucieknie z domu przez tylne drzwi w stronę lasu. Nie wróci już do domu chyba że badaczom uda się go zatrzymać nim zniknie na obrzeżach lasu.

Jeśli któryś z badaczy zdecyduje się odnaleźć źródło dziwnego hałasu z piwnicy, Jake wyskoczy z cienia wykonując atak z zaskoczenia za pomocą złamanej nogi od stołu.

> ##### Spostrzegawczość / przeszukiwanie
>
> Badacz zobaczy bezdomnego nim ten dokona ataku, dzięki czemu nie wystąpi atak z zaskoczenia.

Celem Jake’a jest jedynie ucieczka z piwnicy, także zaatakuje jedynie osoby stojące mu na drodze do wyjścia.

\page

___
>|Red Jake, wystraszony bezdomny|
>|:-:|
>___
>||||||
>|:-:|:-:|:-:|:-:|:-:|
>|**STR 75** |**CON 70** |**SIZ 75** |**INT 55** |**POW 50** |
>|**DEX 60** |**APP 40** |**EDU 30** |**SAN 42** |**HP 15**  |
>___
>|Bronie                        |Bonus obrażeń    |
>|:----------------------------:|:---------------:|
>|Pięści **65%**, **1d3**       |**1d4**          |
>|Noga od stołu **50%**, **1d8**|**1d4**          |
>___
>|Umiejętności                                                 |
>|:-----------------------------------------------------------:|
>|Wspinaczka **75%**, Stolarstwo **40%**, Cthulhu Mythos **5%**|
>|Uniki **55%**, Ukrywanie się **75%**, Skakanie **65%**       |
>|Nasłuchiwanie **55%**, Skradanie się **55%**                 |

Jeżeli badacze pokonają bezdomnego to i tak nie będą w stanie wydobyć z niego żadnych informacji. Jake trzęsie się z przerażenia i nie potrafi ułożyć składnego zdania.

> Psychoanaliza
>
> Badacze uspokoją go na tyle aby uzyskać kilka wskazówek na temat domu bądź wczorajszych wydarzeń.

Badacze mogą odprowadzić bezdomnego do Pa Peters’a w Ross’s Corners, organu sprawiedliwości, gdzie zostanie zatrzymany i przeniesiony do Salem. Zostaną mu postawione zarzuty o morderstwo zaginionej żony farmera. Z czasem może zostać oczyszczony z zarzutów jeżeli badacze dostarczą odpowiednie dowody uniewinniające go, jednakże w międzyczasie mieszkańcy Ross’s Corners będą dażyć badaczy większym szacunkiem.

Jeśli Red Jake ucieknie badaczom, umrze tej nocy, jako kolejna ofiara okropnego stworzenia ze strychu. Może powrócić po śmierci aby odpłacić się badaczom za to co go spotkało.

### Istota czająca się na strychu

Istota czeka nie wydając z siebie żadnego dźwięku i nasłuchuje hałasów dobywających się z dołu. Stara się określić jak silni są intruzi, a także jakie są ich zamiary wobec domu w którym się znajdują. Po 40 latach przebywania w tym domu nauczyło się odpowiednio odżywiać aby przeżyć i wykorzysta swoją inteligencję i przebiegłość aby nadal w nim pozostać.

Istota jest ostrożna i stara się nie wydać żadnego dźwięku, jednakże któryś z badaczy może chcieć sprawdzić klapę prowadzącą na strych. W tym celu będzie potrzebna drabina lub podsadzenie przez innego z badaczy. Klapa utknęła i aby ją podnieść należy skorzystać z siły - STR 12 (60%).

Zła istota czeka aż głowa intruza będzie widoczna w otworze, wtedy rzuca się w stronę otworu warcząc i próbując chwycić badacza. Kreatura jest praktycznie niewidzialna i nawet światło latarki nie jest w stanie w pełni ukazać jej kształtu, jednakże badacze słyszą głośne kroki i odgłosy przez nią wydawane.

>> ##### Uniki
>>
>> Badacz sprawdzający klapę musi wykonać rzut aby uniknąć pazurów istoty zamieszkującej strych. Sukces - uniknięcie ataku, ale **upadek powoduje 1d3 obrażeń**. Porażka - **obrażenia od potwora, 1d3 obrażeń od upadku oraz jeżeli ofiara przeżywa zmniejsza swoją wartość APP o 1d4 (5-20%)**.

Klapa zamyka się i da się z słyszeć z góry wyraźne dyszenie.

>> ##### Poczytalność
>>
>> Strata **1/1d2** dla każdego badacza. **Jeśli atak potwora powiedzie się to dodatkowo strata  1/1d3**.

Jeśli cios zabije badacza można założyć że pazury wbiją się w czaszkę ofiary. Istota może wciągnąć badacza na strych, zjeść jego serce, a następnie rzucić jego zwłoki przez klapę na parter.

>> ##### Poczytalność
>>
>> Świadkowie śmierci tracą **1/1d6** pkt poczytalności.

Ilość punktów obłędu może sprawić że niektórzy z badaczy na stałe postradali zmysły, należy uważnie śledzić punkty każdego z badaczy.

### Potwór

Kreatura jest praktycznie niewidzialna, ledwo manifestując się z innego wymiaru. Istota nie jest już związana z domem, jednakże uważa strych za swoje schronienie. Światło nie rani jej, ale nie lubi go i sprawia jej ból - definitywnie preferuje ciemniejsze zakątki domu.

Potwór nie może zostać zraniony bronią fizyczną. Zaklęcia które wysysają POW nadal oddziałują na istotę. Ogień, elektryczność lub kwas także są nieskuteczne. Kreatura staje się widzialna i przybiera w połowie materialną formę jeżeli zostanie potraktowana proszkiem Ibn-Ghazi lub w trakcie pożywiania. To coś odnajduje spokój i przyjemność podczas spożywania serc ciepłokrwistych stworzeń. Jeżeli badaczom uda dostać się na strych, znajdują w nim pełno szkieletów oraz trucheł szopów, oposów, ptaków i innych małych stworzeń które dostały się do domu.

\page

___
>|Istota czająca się na strychu, prawie niewidzialna|
>|:-:|
>___
>||||||
>|:-:|:-:|:-:|:-:|:-:|
>|**STR 100**|**CON 80** |**SIZ 75** |**INT 60** |**POW 100**|
>|**DEX 80** |**MOV 12** |-          |-          |**HP 18**  |
>___
>|Bronie                   |Bonus obrażeń    |
>|:-----------------------:|:---------------:|
>|Pazury (2) 70%, **1d8**  |**1d6**          |
>___
>|Umiejętności                                                                      |
>|:--------------------------------------------------------------------------------:|
>|Animacja i kontrola zwłok                                                         |
>|Przenikanie przez fizyczny materiał jeżeli nie jest oznaczony symbolami ochronnymi|
>|Generowanie śmierdzącego kwasu                                                    |

### Wypędzenie istoty

Większość ataków bronią fizyczną przenika przez potwora. Badacze nie są w stanie pokonać go magią dostępną w tym scenariuszu, chyba że posiadają zaklęcia z innym przygód. Wykorzystanie notatek Mariona Allena wydaje się jedynym rozwiązaniem problemu. Podpalenie posiadłości nie skrzywdzi istoty, jedynie spowoduje że osiedli się ona bliżej Ross’s Corners.

Wypędzenie istoty zajmie dwie godziny nieprzerwanej intonacji, rozpoczętej o północy, do użycia której będzie także potrzebny rozrysowany pentagram oraz ogień, w którym będą palone brązowe odczynniki znalezione przez badaczy wraz z notatkami Allena. Notatki sugerują aby jedna osoba stała na straży w trakcie trwania rytuału, jednakże badacze mają w tym przypadku wolną rękę.

Aby wypędzić istotę, słowa intonacji muszą być wypowiadane od tyłu. Poszczególne osoby wypowiadające intonację mogą robić pauzy, jednakże w danej chwili przynajmniej jedna osoba musi intonować pradawne zaklęcie. Każdy badacz biorący udział w intonacji oddaje swoje 2 punkty magii co pół godziny. W przypadku gdy ich liczba osiągnie 0 pada nieprzytomny na podłogę.

O zachodzie słońca, długo przed czasem gdy badacze mogą rozpocząć rytuał, potwór opuszcza dom, wyskakując przez okno ze strychu i kierując się w stronę lasu. Niepotrzebne są rzuty aby usłyszeć to zdarzenie.

>> ##### Poczytalność
>>
>> Strata **0/1d3** punktów poczytalności dla każdego badacza aktualnie przebywającego na zewnątrz.

Istota byłaby w stanie zaatakować z zaskoczenia badaczy znajdujących się na zewnątrz, jednakże chce ona dopaść bezdomnego który jakimś cudem uniknął wczoraj śmierci. Jeżeli Red Jake uciekł z domu istota dopada go około godziny 22.

> ##### Nasłuchiwanie
>
> Badacze słyszą w oddali krzyki bezdomnego, jednakże ucichają praktycznie w tej samej chwili w której zwracają na nie uwagę.

### Rytuał

Ceremonia rozpoczyna się, a potwór powraca do domu, przeczuwając czego chcą dokonać badacze. Istota nie jest w stanie dostać się do pokoi ze względu na symbole ochronne, także powraca na strych i rozpoczyna we wszelaki sposób przeszkodzić w odprawianiu rytuału. W trakcie trwania tego zdarzenia Strażnik powinien wymagać od graczy większej liczby rzutów na zdrowie psychiczne. Istnieje niebezpieczeństwo tymczasowej niepoczytalności a także permanentnej przez szybką stratę punktów zdrowia psychicznego. Niepoczytalni badacze nie są w stanie brać czynnego udziału w rytuale. Każdy badacz niezależnie od tego czy jest poczytalny bądź nie może opuścić budynek w trakcie rytuału, jednakże będzie skutkowało dopadnięciem przez potwora i niechybną śmiercią.

Pierwsze 20 minut ceremonii przebiega bezproblemowo. Następnie potwór powraca na strych, przyciągnięty do domu ze względu na słyszalną intonację. Badacze słyszą dyszenie istoty nad klapą w suficie.

>> ##### Poczytalność
>>
>> Strata 0/1 pkt poczytalności ze względu na dźwięki wydawane przez potwora.

Zaraz po tym wydarzeniu potwór zaczyna głośno wyć, czasem także przerywa i wydaje z siebie dziwne, gardłowe dźwięki przypominające przekleństwa w nieznanym języku. Stary dom chwieje się i skrzypi, wywołując wibracje aż do samych fundamentów. Obiekty znajdujące się na półkach zaczynają spadać na podłogę.

> ##### Szczęście
>
> Pech oznacza poparzenie mazią - **1d2 obrażeń** oraz **poparzenie 1 stopnia**. Istnieje możliwość powstania blizn.

Po godzinie od rozpoczęcia rytuału potwór przestaje hałasować i badacze są w stanie w spokoju przez następne pół godziny kontynuować rytuał.

> ##### Nasłuchiwanie
>
> Udany rzut pozwala badaczom usłyszeć ciche wołanie o pomoc dochodzące sprzed domu.

Badacz patrzący na zewnątrz przez okno może dostrzec coś czołgającego się około 50 jardów od domu.

\page

> ##### Spostrzegawczość / latarka
>
> Badacz dostrzega kobietę w średnim wieku, ranną. Podnosi głowę i woła w kierunku domu, jej twarz szpecą plamy krwi.

To jest opuchnięte ciało zaginionej żony farmera, Maggie McPhirter. Jest martwa od ponad 24 godzin, jej serce wyżarte przez istotę nie z tego świata. Potwór korzysta z 5 pkt magii do animowania ciała i przeszkodzenia ceremonii. Każdy badacz który opuści dom zostanie zaatakowany przez nią lub przez potwora, który w danym momencie opuści strych.

Istnieje także możliwość że istota animuje ciało Red Jake’a, w zależności od tego jaki spotkał go los. Jeżeli animowane ciała nie skuszą badaczy, spróbują one przedostać się do domu, napierając na drzwi oraz okna. Istoty te powinny być traktowane jako zombie z podręcznika.

>>> ##### Zabicie truposzy
>>>
>>> **Zniszczenie animowanego ciała daje badaczom 1d6+1 pkt poczytalności** (tylko dla tych którzy biorą aktywny udział w unicestwieniu danego trupa).

___
>|M. Mcphirter, truposz, animowany przez istotę|
>|:-:|
>___
>||||||
>|:-:|:-:|:-:|:-:|:-:|
>|**STR 55** |**CON 20** |**SIZ 50** |**INT 0**  |**POW 5**  |
>|**DEX 15** |**MOV 5**  |-          |-          |**HP 7**   |
>___
>|Bronie|Bonus obrażeń|
>|:-:|:-:|
>|Okaleczenie 65%, **1d6**|-|
>___
>|Umiejętności|
>|:-:|
>|Strata pkt poczytalności **1/1d6**|

___
>|Red jake, truposz, animowany przez istotę|
>|:-:|
>___
>||||||
>|:-:|:-:|:-:|:-:|:-:|
>|**STR 55** |**CON 20** |**SIZ 75** |**INT 0**  |**POW 5**  |
>|**DEX 25** |**MOV 5**  |-          |-          |**HP 10**   |
>___
>|Bronie|Bonus obrażeń|
>|:-:|:-:|
>|Okaleczenie 65%, **1d6**|**1d4**|
>___
>|Umiejętności|
>|:-:|
>|Strata pkt poczytalności **1/1d6**|

### Konfrontacja

5 minut przed końcem rytuału ze strychu zaczyna wydobywać się dym, który zaczyna się przemieszczać w kierunku środka pentagramu. Potwór manifestuje się na oczach badaczy. Do końca rytuału pozostały już tylko 4 minuty. Dym zaczyna się scalać w istotę materialną - masę pazurów, szczęk oraz długich kłów.

>> ##### Poczytalność
>>
>> Strata **1/1d8 - (suma za zobaczenie istoty jak opuszczała budynek)** pkt poczytalności za ujrzenie istoty.

Każdy badacz który jest tymczasowo niepoczytalny zamiast potwora dostrzega atrakcyjną figurę człowieka. Badacz podchodzi do figury próbując ją objąć. Jeżeli nie zostanie zatrzymany prawdopodobnie zginie od ataku potwora. Potwór jest więziony przez pentagram, jednakże może zaatakować każdego go przekroczy jego granice.

Jeżeli badaczom uda się dokończyć rytuał istota znika, głośno skowycząc. Pozostaje po niej jedynie nieprzyjemny zapach i strużka dymu.

### Konkluzja

Jeżeli rytuał zakończył się sukcesem **każdy z badaczy odzyskuje 1d10+1 pkt zdrowia psychicznego**. w przypadku porażki uczestnicy otrzymują tracą **1/1d4 pkt w ciągu następnego tygodnia, w trakcie gdy potwór zabija jeszcze 3 osoby i na zawsze opuszcza okolicę**.

### Niedokończone wątki

Udział badaczy w danej przygodzie może nie być jeszcze zakończony. Co z Bertrandem Merriweather, który będzie próbował odzyskać starą farmę z rąk badaczy? Czy są oni w stanie w przekonywujący sposób wytłumaczyć skąd w domostwie znajduje się tyle ciał i jaka jest przyczyna ich śmierci?

Czy badacze zyskają coś po wykonaniu prośby Ruperta? Wszakże mógł im zostawić część swego dorobku w podzięce gdyby udało im się wygnać złą istotę.

Pozostaje także kwestia nieptrzetłumaczonych znaków we wnętrzu złotego sarkofagu. Czy jest możliwe że Tablice Zanthu, przypuszczalnie zawierające historię Mu, zawierają wskazówki umożliwiające odczytanie znaków?

Kto zamordował Mariona Allena lata temu w Nowym Orleanie? Odcięty język może sugerować że to sprawka kultystów. Czy wiedzą oni kto jest aktualnym posiadaczem sarkofagu? Plotki o tym co stało się na farmie mogą być dla nich wystarczającą informacją aby zidentyfikować badaczy. Szersze przyjrzenie się przeszłości Mariona Allena może doprowadzić do informacji na temat jego związku z Kaplicą Kontemplacji w Bostonie.

Co z pracą badaczy? Wszakże wykonanie zadania mogło zająć im kilka dni, jak wytłumaczą swoją nieobecność? W prawdę nikt nie uwierzy…

